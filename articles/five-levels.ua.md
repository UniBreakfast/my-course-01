# 5 рівнів, на яких мислить програміст

## [Русский](five-levels.ru.md) | [English](five-levels.en.md) | Українська

Програмування в контексті вебу та JavaScript дещо складніше, ніж просто написання коду. Воно вимагає ретельної організації проектів, даних та систем взаємодії. У даній статті розглянемо п'ять основних рівнів мислення, які варто виділяти програмісту, щоб його міркування не перетворювалася на кашу, а проекти - в клубки малозрозумілого кодива.

---

### 1-й рівень. Папки та Файли

На цьому рівні мова йде про структурування проекту на фізичному рівні. Як краще організувати **папки та файли** проекту, щоб код був читабельним та легко підтримувався? Можна написати все в одному файлі, можна поділити **по мовах** (.html, .css, .js), **за призначенням** - виділивши компоненти в окремі файли або навіть папки, **по сторонах** клієнт-серверної взаємодії - Front/Backend. Або навіть застосувати більш деталізовану методологію (7-1 і т.п.).

Адекватна організація коду в різні файли та папки допомагає в розподілі відповідальності та спрощує навігацію по проекту. Причому в розробці може бути один розподіл на файли а в додатку, розгорнутому на сервері - інший, організований за допомогою збирача проектів (Webpack, Parcel, Rollup і т.д.).

На цьому рівні ми вирішуємо, де пишемо. На наступному - що пишемо.

### 2-й рівень. Код: Інструкції, Вирази, Токени

На рівні коду програма перетворюється з абстрактних ідей в конкретні команди, записані відповідно до **синтаксису** - зведення вимог до коду, обов'язкових до виконання.

Складаючи команди важливо відрізняти інструкції (statements) від виразів (expressions). **Інструкції** виконуються виключно заради свого ефекту - імпорти, оголошення, розгалуження, цикли, пастки для помилок та інші. **Вирази** обов'язково повертають значення, що забезпечує їх високу комбінабельність в ще більш складні вирази. Виходячи з використаних операторів виділяють арифметичні та логічні вирази, вирази присвоєння, порівняння, вибору, звернення, виклику та інші.

Також важливо розуміти, що будь-який код (його інструкції та вирази) складається з **токенів** - атомарних лексичних одиниць. В HTML це **теги, атрибути зі значеннями та текст**. В CSS це **директиви, селектори, комбінатори та блоки правил з властивостями та значеннями**.

А в JavaScript це ключові слова, ідентифікатори, оператори, літерали, пунктуація та коментарі. **Ключові слова** не повинні використовуватися ні для чого, крім свого призначення (найчастіше у відповідних інструкціях). **Ідентифікатори** ідентифікують (називають) сутності та не повинні перетинатися в межах однієї області видимості. **Оператори** виконують операції над даними відповідно до порядку написання, групування та пріоритету виконання. **Літерали** буквально створюють значення. **Пунктуація** розділяє інші токени, де цього вимагає синтаксис. **Коментарі** не впливають на виконання коду, але допомагають зрозуміти його зміст як програмісту, так і потужним сучасним редакторам з інтелектуальними підказками та автодоповненням.

### 3-й рівень. Дані (значення) та Структури Даних

Рішення щодо вибору типів і структур даних та способів їх організації критично важливе для розробника. В JS нам доступні примітивні (поодинокі) значення: **числа** або **рядки**, **логічні** або **порожні**. Множини (складні): **масиви** (з нумерованими значеннями в ячейках) або **об'єкти** (з іменованими значеннями у властивостях). Вибираючи об'єкти, ми працюємо з асортиментом з сотень типів об'єктів, стандартних для браузерів або NodeJS.

Над різними типами можливі різні операції з неоднаковою складністю, швидкістю виконання та зайнятою пам'яттю. Також можуть використовуватися специфічні структури даних з інформатики: **хеш-таблиці, словники, дерева, графи, колекції, списки, стеки, черги**... - кожна зі своїми перевагами та недоліками.

На цьому рівні ми вирішуємо, як і які зберігаємо дані. На наступному - як з ними працюємо.

### 4-й рівень. Сутності, що оперують даними

Важливо враховувати, що без прив'язки до сутностей створені дані практично одразу ж знищуються збирачем сміття для звільнення пам'яті. Щоб цього уникнути, необхідний зв'язок значень з сутностями, що забезпечують до них доступ та можливість маніпуляцій. Це змінні, константи, параметри та властивості для зберігання даних та звернення до них, а також функції, методи та класи для створення та нетривіальних операцій над ними.

**Змінні та константи** - це іменовані посилання на дані. **Функції** - це анонімні або іменовані блоки коду, які можуть викликатися. Зокрема і для багаторазового виконання. **Параметри** - це іменовані посилання на передані в функцію значення (**аргументи**). **Властивості** - це посилання на дані, що належать об'єкту, іменовані унікальними в межах нього **ключами**. Ячейки масиву, нумеровані індексами, також є властивостями об'єкту (а індекси - ключами). **Методи** - це функції, що належать об'єкту. **Функції-конструктори або Класи** - це шаблони для створення типових об'єктів (екземплярів).

Важливо розуміти, що змінні та константи не зберігають дані в собі (хоча ми і далі будемо думати про них саме таким чином, тому що так нам простіше та зручніше) - лише посилання на них.

### 5-й рівень. Інтерфейси: GUI, CLI, API

Останній рівень мислення пов'язаний з інтерфейсами.

Graphical User Interface (GUI) - це **графічний інтерфейс користувача**, ті елементи на екрані, за допомогою яких інформація показана користувачам, і за допомогою яких вони взаємодіють з додатком (форми, поля вводу, кнопки, посилання, перемикачі станів). Тут важливі доступність та розуміння принципів User Experience (UX) - проектування користувацького досвіду.

Command Line Interface (CLI) - це **інтерфейс командного рядка**, за допомогою якого користувач взаємодіє з додатком через текстові команди, як діалог у чаті. Він не такий очевидний та зручний, але досить легко автоматизується.

Application Programming Interface (API) - це **програмний інтерфейс додатку**, керуючись яким підпрограми та цілі додатки узгоджено взаємодіють між собою, утворюючи складні системи з ще більш широкими можливостями.

---

Вибір та імплементація оптимальних рішень на кожному з цих рівнів - запорука успішної розробки. Це не тільки допомагає створювати ефективні та надійні програмні рішення, але і робить процес зрозумілим та керованим. **Спробуйте скласти ясне уявлення про кожен з цих п'яти рівнів та перевірте себе, написавши або виклавши усно своє розуміння**. Це допоможе осмислено приймати рішення та діяти на кожному з них. Адже ***краса проекту в очевидній доцільності всіх його складових***.

![абстрактна ілюстрація](five-layers.jpg)
